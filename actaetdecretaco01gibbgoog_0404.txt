ns'couurssroun ruvnsrronrmurs. 293

causis ab ecclesiasticis curiis dioecesium Foederatorum Septentrionalis
Amerirae Statuam pertractandis servandam esse decreverit, experi-
entia tamen compertum est, statutum iudicii ordinem haud unde-
quaque parem esse ad querelas eorum praecavendas, quos poena
aliqua mulctari contigerit. Saepe euim postremis hisce temporibus
accidit, ut presbyteri iudiciis ea ratione initis latisque sententiis
damnati, remoti praesertim ab officIo rectoris missionarii, huc illuc ι
de suis Praelatis conquesti fuerint et' frequenter etiam ad Apostoli-
cam Sedcm recursus detulerint. Dolendum autem est, non raro
evenIre, ut in transmissis actis plura, eaque necessaria desiderentur,
atque perpensis omnibus gravia saepe dubia oriantur circa fidem
documentis hisce in causis allatis habendam vel denegandam.

Quae omnia S. Congregatio fidei propagandae praeposita serio
perpendens, aliquod remedium hisce incommodis parandum, ac ita
iustitiae consulendum esse censuit, ut neque insontes clerici per
iniuriam poena afficiantur, neque alicuius criminis rei ob minus
rectam iudiciorum formam a promerita poena immunes evadant.
Quod quidem facili pacto obtineret, si omnes praescriptiones a sacris
canonibus sapienter editas pro ecclesiasticis iudiciis, praesertim crimi-
nalibus, ineundis et absolvendis servandas omnino esse praeciperet.
Verum animo reputans, in pmedictis Foederatorum Ordinum regio-
nibus id facile servari non posse, ea ratione providendum csse duxit,
ut saltem illae de admisso erimine accurate peragantur investiga-
tiones, quae omuino necessariae existimantur, antequam ad poenam
irrogandam deveniatur.

Itaque SSmc. Domino Nostro DIVina Providentia ΡΡ. Leone
XIII. approbante, in generalibus comitiis habitis dic 25 Iunii 1878
S. Congr. docrevit, ac districte mandavit, ut singuli memoratae
regionis sacrorum Antistites, in dioecesana synodo quamprimum
convocanda quinque, aut ubi ob peculiaria rerum adiuncta tot haberi
nequeumt, tres saltem presbyteros ex probatissimis ct quantum fieri
poterit in iure canonico peritis seligant, quibus consilium quoddam
iudiciale, seu, ut appellant, Commissio Investigationis constituatur,
eidemque unum ex electis praeficiant. Quod si pb aliquam gravem
causam synodus dioecesana statim haberi nequeat, quinque vel tres
prouti supra per Episcopum interim ecclesiastici viri ad munus de
quo agitur deputentur.

Commissionis ita constitutas princeps erit officium criminales atque
disciplinatas presbyterorum aliorumque clericorum causas, iuxta nor-

 

